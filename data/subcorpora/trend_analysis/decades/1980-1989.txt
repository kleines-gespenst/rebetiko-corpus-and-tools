Εμπήκα μες στο καπηλειό 
τη φλόγα μου να σβήσω, 
ένα παλιό μου έρωτα 
θέλω να λησμονήσω. 

Φέρε μου, κάπελα, να πιω,
γέμισε το ποτήρι,
θέλω να πιω κρασί πολύ,
μην μου χαλάς χατίρι.

Τα πίων και ο πόνος μου 
ούτε στιγμή δεν σβήνει,
απόψε τ' αφιλότιμο 
το πίνω και με πίνει.

Ζηλεύουνε, δεν θέλουνε, ντυμένο να με δούνε,
μπατίρη θέλουν να με δουν, για να φχαριστηθούνε.
Θα σαλτάρω, θα σαλτάρω, τη ρεζέρβα να τους πάρω. 

Μα εγώ πάντα βολεύομαι, γιατί τήνε σαλτάρω 
σε κάν' αμάξι Γερμανού και πάντα την ρεφάρω. 
Θα σαλτάρω, θα σαλτάρω, τη ρεζέρβα να τους πάρω. 

Βενζίνες και πετρέλαια εμείς τα κυνηγάμε, 
γιατί έχουνε πολλά λεφτά και μόρτικα γλεντάμε. 
Σάλτσα, ρίξε τη ρεζέρβα, είναι ντου και σήκω φεύγα. 

Οι Γερμανοί μας κυνηγούν, μα εμείς δεν τους ακούμε 
εμείς θα τη σαλτάρουμε μέχρι να σκοτωθούμε. 
Θα σαλτάρω, θα σαλτάρω, τη ρεζέρβα να τους πάρω.

Μικροί-μεγάλοι γίνανε
μαυραγορίτες όλοι
κι άφησαν όλο το ντουνιά 
με δίχως πορτοφόλι. 

Ακόμη κι οι γυναίκες τους 
τη μαύρη κυνηγάνε, 
τσάντες, τσουβάλια κουβαλούν, 
κανένα δεν ψηφάνε. 

Πουλήσαμε τα σπίτια μας 
και τα υπάρχοντα μας 
για δυο ελιές και ένα ψωμί, 
να φάνε τα παιδιά μας. 

Μέρα και νύχτα τρέχουνε 
στους δρόμους σαν κοράκια, 
πελάτες ψάχνουν για να βρουν,
να γδάρουνε κορμάκια.

Εμάθατε; Στον Πειραιά
επιδρομή μεγάλη, 
γκρεμίσανε τα σπίτια μας, 
πω πω, ζημιά μεγάλη! 

Μέρα και νύχτα ρίχνανε 
μπόμπες τ' αεροπλάνα 
κι έχανε η μάνα το παιδί
και το παιδί τη μάνα. 

Σκορπούσανε το θάνατο 
και ρίχνανε αράδα 
και το λιμάνι γκρέμισαν 
και την Αγια-Τριάδα. 

Μπόμπες πολλές ερίξανε 
μέσα στο Τελωνείο 
και τον Περαία κάνανε 
σωστό νεκροταφείο.

Πενθοφορεί η Αγια-Σοφιά,
Παλιά και Νέα Κοκκινιά,
κλάψε και συ τώρα, ντουνιά 
πιάσαν τον Στέλιο τα σκυλιά. 

Τον πιάσαν Γερμανόφιλοι
και Ταγματασφαλίτες 
τον Στέλιο τον Καρδάρα μας 
στο Ρέντη, οι αλήτες. 

Δεμένο τον επήγανε 
μπρος στον Αγιο-Διονύση, 
δέκα ντουφέκια ρίχνουνε 
ώσπου να ξεψυχήσει. 

Άδικα τον εσκότωσαν,
λες κι ήτανε κατάρα, 
το πιο καλύτερο παιδί, 
τον Στέλιο τον Καρδάρα.

Με πιάσαν επί Μεταξά χωρίς καμιά αιτία,
με βαλαν και υπόγραψα, με στείλαν εξορία.

Σ' ένα ξερόνησο, στη Νιο, που 'χε εκκλησιές και μύλοι 
και υποδοχή μου κάνανε ένα κοπάδι ψύλλοι. 

Εκεί 'δα, μάνα μου, πολλούς γδυτούς και πεινασμένους 
και πόνεσε η καρδούλα μου για τους δυστυχισμένους.

Αν είχα θα τους έδινα τάλιρα για να φάνε, 
να με θυμούνται αιώνια και να με συγχωρνάνε.

Όσοι πουλάνε μαύρη αγορά, 
οι παλιομασκαράόες, 
θα τους κρεμάσουνε κι αυτούς 
όπως του δυο λαδάδες. 

Που τους κρέμασαν και τους δυο 
ψηλά σε μια κολόνα 
οι Γερμανοί οι βάρβαροι και 
το θυμούμαι ακόμα. 

Προσέχτε οι υπόλοιποι, 
μην το περνάτε αστεία, 
γιατί θα σας κρεμάσουνε 
στην ίδια την πλατεία.

Μπάρμπα Γιάννη, σαν πεθάνεις, 
μπάρμπα Γιάννη, σαν πεθάνεις, 
μπάρμπα Γιάννη, σαν πεθάνεις, 
τον λουλά τι θα τον κάνεις, 
το λουλά και το καλάμι, 
την νταμίρα, το χαβάνι; 

Όρκο κάνω, σας το λέω, 
όρκο κάνω, σας το λέω, 
όρκο κάνω, σας το λέω, 
μη με κάνετε και κλαίω 
θα τον κάνω προσκεφάλι,
να φουμαίρουμε στον Άδη. 

Πού 'σουν, μάγκα, το χειμώνα,
πού 'σουν, μάγκα, το χειμώνα,
πού 'σουν, μάγκα, το χειμώνα,
πού την είχες την κρυψώνα; 
Ήμουνα στη γης βελόνι 
που πατάς και σ' αγκυλώνει.

Μπάρμπα Γιάννη, μπάρμπα Πέτρο,
μπάρμπα Γιάννη, μπάρμπα Πέτρο, 
μπάρμπα Γιάννη, μπάρμπα Πέτρο, 
δεν θα παντρευτούμε φέτο 
που 'χει όμορφα κορίτσια, 
αψηλά σαν κυπαρίσσια;

Εγώ καλά καθόμουνα 
και έπαιζα μπουζουκάκι,
ο διάολος με έβαλε 
να πάω γι' αργιλεδάκι.

Για να φουμάρω πήγαινα, να σπάσω λίγη πλάκα,
μα όμως με τσιμπήσανε σαν ποντικό στη φάκα. 

Την ώρα που επάγαινα 
στο χαμηλό πορτάκι, 
μπλόκο μου εκάνανε 
δέκα χωροφυλάκοι.

Για να φουμάρω πήγαινα, να σπάσω λίγη πλάκα, 
μα όμως με τσιμπήσανε σαν ποντικό στη φάκα.

Έρευνα μου κάνανε,
μεγάλη φασαρία, 
και στη γραμμή με βάλανε 
για την εισαγγελία. 

Για να φουμάρω πήγαινα, να σπάσω λίγη πλάκα,
μα όμως με τσιμπήσανε σαν ποντικό στη φάκα.

Η ζωή έχει φαρμάκια,
έχει βάσανα πολλά 
κι αν δεν έχεις να τη ζήσεις, 
θα πεθάνεις πιο καλά. 

Αν δεν έχεις, φίλε, νύχια 
μοναχός σον να ξυστείς, 
ούτε ο συγγενής αού δίνει, 
ούτε ο φίλος να φτιαχτείς. 

Πρόσεξε μην μπατιρήσεις 
στον παλιόκοσμο αυτό, 
γιατί και ο αδερφός σου 
θα σε βλέπει σαν εχθρό.

Όταν πεθάνω, μάγκες μου, 
αντί κεριά-λιβάνια 
ανάφτε μου έναν άργιλε 
και ρίχτε μον ντονμάνια. 

Αντί για διάκο και παπά, 
λαμπάδες και ξεφτέρια 
θέλω μονάχα σνντροφιά 
τον αργιλέ στα χέρια. 

Θάφτε με μόνο στη γωνία, 
παίχτε μου και μπονζούκι, 
στον άλλο κόσμο για να μπω 
τρελλός στο μαστρονλούκι.

Κλάψε απόψε, μπαγλαμά μου,
το σικλέτι της καρδιάς μου,
το σικλέτι της καρδιάς μου 
που μου τρώει την καρδιά μου. 

Μπαγλαμά μον φιλντισένιε, 
λίγο παρηγόρησε με, 
λίγο παρηγόρησε με, 
γιατί ο δόλιος τυραννιέμαι. 

Παίξε απόψε με μεράκι, 
να μου βγάλεις το σαράκι 
που 'χω μέσα στην καρδιά μου 
και μου τρώει τα σωθικά μου. 

Μπαγλαμά μον σνντροφιά μου, 
δεν σ' αφήνω από κοντά μου, 
πάντα εσένα θα κρατάω 
και στον άλλο κόσμο αν πάω.

Μπήκα στου Μάνθου τον τεκέ
να πιω ένα αργιλεδάκι 
που είχε Περσίας τουμπεκί 
και προύσικο μαυράκι. 

Μπήκαν και μας μπλοκάρανε, 
πήραν τους αργιλέδες 
και αμέσως μας φορέσανε 
στα χέρια χειροπέδες. 

Τρία χρόνια φυλακή 
και δυο εξορία 
μας έδωσε ο πρόεδρος 
για χασισοποτία. 

Με στείλανε στην Αίγινα 
κι ύστερα στην Ανάφη, 
μα η ξερή μου κεφαλή 
έπρεπε να τα πάθει.

Στης Κοκκινιάς τα χαμηλά 
κάθονται δυο μελαχροινά. 
Είναι σαΐνια και οι δυο, 
παίζουν τους άντρες σαν γιογιό. 

Η μια δουλεύει στον καπνό, 
η άλλη υφαίνει στον αργαλειό. 
Είναι σαΐνια και οι δυο, 
παίζουν τονς άντρες σαν γιογιό. 

Κι οι δυο στα ψεύτικα αγαπούν 
και όποιονε βρουν, τόνε γελούν. 
Είναι σαΐνια και οι δυο, 
παίζουν τους άντρες σαν γιογιό.

Στον Περαία για τους μάγκες 
είχαν φτιάξει ένα σχολείο 
κι όποιος πέρασε το πήρε 
το χαρτί για σχολαρχείο. 

Δάσκαλος ήταν ο Μπάτης 
ο τσαχπίνης, ο μπερμπάντης 
που 'βγάλε πολλά τσιράκια
και μας παίζουν μπουζουκάκια. 

Πρώτον έβγαλε τον Μάρκο, 
τον Ανέστο και τον Στράτο, 
και ο δάσκαλος παρέα 
παίζανε μες στον Περαία. 

Παίξανε στην Δραπεταώνα, 
οι παλιοί θυμούνται ακόμα, 
με μπουζουκομπαγλαμάδες 
βγάζαν ντέρτια και νταλκάδες.

Με πιάσαν ένα απόγευμα 
μες στο Μεταξουργείο, 
γιατί επούλαγα νερό 
για λάδι ένα δοχείο. 

Μάνα μου, πώς θα γλιτώσω; 
Μες στη φυλακή θα λιώσω. 

Κι αμέσως με δικάσανε 
δυο χρόνια τον καημένο 
και μ' έκλεισαν μες στου Συγγρού 
σαν λέων πεινασμένο. 

Μάνα μου, πώς θα γλιτώσω; 
Μες στη φυλακή θα λιώσω. 

Τρέξε, μανούλα, βγάλε με 
και δεν το ξανακάνω. 
Δυο χρόνια μες στη φυλακή 
ο δόλιος θα πεθάνω. 

Μάνα μου, πώς θα γλιτώσω; 
Μες στη φυλακή θα λιώσω.

Εγώ μάγκας φαινόμουνα να γίνω από μικράκι
κατάλαβα τα έξυπνα κι έμαθα μπουζουκάκι
κατάλαβα τα έξυπνα κι έμαθα μπουζουκάκι
εγώ μάγκας φαινόμουνα να γίνω από μικράκι. 

Αντί σκολιό μου πάγαινα μες του Καραϊσκάκη 
έπινα διάφορα πιοτά να μάθω μπουζουκάκι
έπινα διάφορα πιοτά να μάθω μπουζουκάκι
αντί σκολιό μου πάγαινα μες του Καραϊσκάκη.

Οι συγγενείς μου λέγανε να το απαρατήσω 
αυτό το παλιομπούζουκο για θα τους ξεφτιλίσω
αυτό το παλιομπούζουκο για θα τους ξεφτιλίσω
οι συγγενείς μου λέγανε να το απαρατήσω.

Εγώ όμως δεν το άφηνα να λείψει από κοντά μου 
αυτό το παλιομπούζουκο που το 'χα συντροφιά μου
αυτό το παλιομπούζουκο που το 'χα συντροφιά μου
εγώ όμως δεν το άφηνα να λείψει από κοντά μου.

Τι ζητώ σ' αυτό το ρημαγμένο σπίτι 
που ερείπια το έκανε ο καιρός, 
μια ολόκληρη ζωή 
έχει πια καταστραφεί, 
πώς να χτίσω τη φωλιά απ' την αρχή; 

Τα ρημάδια τα κοιτώ 
και το δάκρυ δεν βαστώ, 
πώς να αντέξω το δικό μας χωρισμό; 

Τα χορτάρια και τ' αγκάθια μες στον κήπο 
μου μιλούν για το δικό μας χωρισμό, 
με λαχτάρα νοσταλγώ 
να με δεις και να σε δω 
όπως τότες που βρισκόμαστε μαζί. 

Τα ρημάδια τα κοιτώ 
και το δάκρυ δεν βαστώ, 
πώς να αντέξω το δικό μας χωρισμό; 

Τι ζητώ σ' αυτό το ρημαγμένο σπίτι 
που το στοίχειωσε ο πόνος ο πικρός; 
Πέτρα ρίχνω και τραβώ, 
πίσω να μην ξαναρθώ, 
θα την σφίξω όσο παίρνει την καρδιά. 

Τα ρημάδια τα κοιτώ 
και το δάκρυ δεν βαστώ, 
πώς να αντέξω το δικό μας χωρισμό;

Εγώ μάγκας φαινόμουνα να γίνω από μικράκι
κατάλαβα τα έξυπνα κι έμαθα μπουζουκάκι
κατάλαβα τα έξυπνα κι έμαθα μπουζουκάκι
εγώ μάγκας φαινόμουνα να γίνω από μικράκι. 

Αντί σκολιό μου πάγαινα μες του Καραϊσκάκη 
έπινα διάφορα πιοτά να μάθω μπουζουκάκι
έπινα διάφορα πιοτά να μάθω μπουζουκάκι
αντί σκολιό μου πάγαινα μες του Καραϊσκάκη.

Οι συγγενείς μου λέγανε να το απαρατήσω 
αυτό το παλιομπούζουκο για θα τους ξεφτιλίσω
αυτό το παλιομπούζουκο για θα τους ξεφτιλίσω
οι συγγενείς μου λέγανε να το απαρατήσω.

Εγώ όμως δεν το άφηνα να λείψει από κοντά μου 
αυτό το παλιομπούζουκο που το 'χα συντροφιά μου
αυτό το παλιομπούζουκο που το 'χα συντροφιά μου
εγώ όμως δεν το άφηνα να λείψει από κοντά μου.

Ζηλεύουνε, δεν θέλουνε, ντυμένο να με δούνε,
μπατίρη θέλουν να με δουν, για να φχαριστηθούνε.
Θα σαλτάρω, θα σαλτάρω, τη ρεζέρβα να τους πάρω. 

Μα εγώ πάντα βολεύομαι, γιατί τήνε σαλτάρω 
σε κάν' αμάξι Γερμανού και πάντα την ρεφάρω. 
Θα σαλτάρω, θα σαλτάρω, τη ρεζέρβα να τους πάρω. 

Βενζίνες και πετρέλαια εμείς τα κυνηγάμε, 
γιατί έχουνε πολλά λεφτά και μόρτικα γλεντάμε. 
Σάλτσα, ρίξε τη ρεζέρβα, είναι ντου και σήκω φεύγα. 

Οι Γερμανοί μας κυνηγούν, μα εμείς δεν τους ακούμε 
εμείς θα τη σαλτάρουμε μέχρι να σκοτωθούμε. 
Θα σαλτάρω, θα σαλτάρω, τη ρεζέρβα να τους πάρω.

Έναν αλάνη και μπεκρή 
και οπαδό του άσσου 
μ' έκανε η αγάπη σου 
και τα καμώματα σου. 

Χαρτί, ξενύχτι και ποτό, 
κάθε παρανομία 
που έκανα μες στη ζωή 
εσύ 'σουν η αιτία. 

Ήμουν νοικοκυρόπαιδο, 
παιδάκι από τα λίγα, 
με σένανε πον έμπλεξα 
κατά διαόλου πήγα.

Απόψε ο ντερβισόμαγκας 
εμπήκε στην ταβέρνα 
και φώναξε του κάπελα: 
Όλο τον κόσμο κέρνα! 

Βάλε και μένανε να πιω, 
γέμισε το ποτήρι, 
απόψε για μια αχάριστη 
τα πίνω ξεροσφύρι. 

Μου 'χει ρημάξει τη ζωή 
κι όμως την αγαπάω, 
και όταν τήνε θυμηθώ, 
τα πίνω και μεθάω.

Εγώ στον κόσμο τούτονε 
πολλά έχω περάσει, 
φαρμάκια, πίκρες, βάσανα 
τα έχω δοκιμάσει. 

Έζησα στον υπόκοσμο, 
μπήκα και σε σαλόνια, 
κοιμήθηκα στα πούπουλα, 
στους δρόμους και στα χιόνια. 

Κι απ' όσα είδα κι έζησα 
σ' αυτήν την κοινωνία, 
ο κόσμος είναι θέατρο, 
σωστή Βαβυλωνία.

Απόψε θέλω να τα πιω, 
θέλω να γίνω σούρα, 
για σένα, αγάπη μου γλυκιά, 
έχω μαράζει στην καρδιά 
κι είμαι όλο καψούρα. 

Έλα κι έχω τα κέφια μου, 
θέλω να σε γουστάρω, 
θα πά' ν' ακούσουμε πενιές 
στο Φάληρο στις Τζιτζιφιές, 
και μη φοβάσαι Χάρο. 

Θα πιούμε, θα γλεντήσουμε, 
κούκλα μου, τη ζωή μας 
και το ξημέρωμα τα δυο 
όπως τον πρώτο το καιρό 
θα πάμε στο τσαρδί μας.

Βαρέθηκα τη θάλασσα, 
δεν θα ξαναμπαρκάρω, 
μ' έχουν τραβήξει στη στεριά 
δυο μάτια που γουστάρω. 

Γιατί αγαπώ αληθινά, 
το ξέρω τι θα πράξω, 
την αγκαλιά της έκανα 
λιμάνι για ν' αράξω. 

Εγώ το κύμα το 'φαγά, 
που λεν, με το κουτάλι, 
την θάλασσα την παρατώ 
κι ας την χαρούνε κι άλλοι. 

Γιατί αγαπώ αληθινά, 
το ξέρω τι θα πράξω, 
την αγκαλιά της έκανα 
λιμάνι για ν' αράξω. 

Όλο τον κόσμο γύρισα, 
κουράστηκε η καρδιά μου, 
σ' αυτά τα μάτια που αγαπώ 
ρίχνω την άγκυρα μου. 

Γιατί αγαπώ αληθινά, 
το ξέρω τι θα πράξω, 
την αγκαλιά της έκανα 
λιμάνι για ν' αράξω.

Για σένα 'πόψε κελαηδεί 
του μπουζουκιού το τέλι, 
ρίχνω λεφτά να παίζουνε 
ό,τι η καρδιά σου θέλει. 

Παίξε, παίξε, μπουζουξή μου, 
έχει κέφια η μικρή μου. 

Έχει σπαθί κορμοστασιά 
και δαχτυλίδι μέση, 
αυτή η κοπέλα, φίλοι μου, 
λαχείο μου 'χει πέσει. 

Παίξε, παίξε, μπουζουξή μου, 
έχει κέφια η μικρή μου. 

Ας παίξουνε τα όργανα, 
για όλα εγώ πληρώνω, 
χορεύει το κορίτσι μου 
κι εγώ το καμαρώνω. 

Παίξε, παίξε, μπουζουξή μου, 
έχει κέφια η μικρή μου.

Μες στη φυλακή που μπήκα, 
εκεί, μάγκες μου, τη βρήκα, 
δεν πληρώνω νοίκι-φώτα, 
την περνώ ζωή και κότα. 

Έξω μες στην κοινωνία 
την περνούσα μ' αγωνία, 
για δεν είχα να τη βγάλω 
μεροκάματο μεγάλο. 

Στο κελί τώρα κλεισμένος 
και απ' όλους ξεχασμένος, 
μάσες, ξάπλες και τσιγάρο 
ώσπου να την ξεμπουκάρω.

Γεροντόμαγκα ντερβίση,
πάτα τόνε, να γεμίσει,
το λουλά με το καλάμι
βάλ' τον μέσα κάνα δράμι.

Γεροντόμαγκα αδερφέ μου,
γέμισε τον αργιλέ μου,
κόλλα τις φωτιές απάνω,
να φονμάρω και ας πεθάνω.

Φύλα τσίλιες, μη μας πιάσουν
και τον αργιλέ μας σπάσουν
και μας πάνε συνοδεία
όλους στην Εισαγγελία.

Τ' αμαρτωλό σου βάδισμα
το νου μου έχει θολώσει,
στα κολασμένα χέρια σου
ποια μοίρα μ' έχει δώσει;

Τι να πω, τι να πω; Εσύ 'σαι το
γραφτό μου, και να 'θελα να σ' αρνηθώ,
θα βρω το θάνατο μου.

Με την καρδιά μου πάλεψα
για να σε λησμονήσω,
κοντά σου καταστρέφομαι,
μα θα σ' ακολουθήσω.

Τι να πω, τι να πω; Εσύ 'σαι το
γραφτό μου, και να 'θελα να σ' αρνηθώ,
θα βρω το θάνατο μου.

Αυτό ήταν της μοίρας μου
και υποταγή δηλώνω
στα κολασμένα χέρια σου
ν' αφήνομαι με πόνο.

Τι να πω, τι να πω; Εσύ 'σαι το
γραφτό μου, και να 'θελα να σ' αρνηθώ,
θα βρω το θάνατο μου.

Στάλα-στάλα, στάλα-στάλα
πέφτει απόψε η βροχή,
θα 'θελα να 'ρθώ στο σπίτι,
μα να είσαι μοναχή,
μια βαριά μελαγχολία μου
σκεπάζει την ψυχή.

Θά 'ρθω και δεν θα φύγω πια
απ' τη δική σου αγκαλιά.

Ένα-ένα, ένα-ένα ξαναφέρνω
στο μυαλό τις στιγμές
που 'χαμέ ζήσει με τον έρωτα
κι οι δυο, τα ωραία μας τα βράδια
να ξεχάσω δεν μπορώ.

Θά 'ρθω και δεν θα φύγω πια
απ' τη δική σον αγκαλιά.

Στάλα-στάλα, στάλα-στάλα
μες στ' αυλάκι το νερό,
δεν μπορώ άλλο να ζήσω
και θα έρθω να σε βρω,
τα φιλιά στην αγκαλιά σου
και τα χάδια να χαρώ.

Φύγε, βρε μπαμπέσα, από κοντά μου,
γκρέμισες, τρελή, τα όνειρα μου,
στο 'χα πει πως θα σε διώξω
όταν σκάρτη σε τσακώσω,
την μαγκιά μου εγώ δεν θα λερώσω.

Δεν γουστάρω άλλο τα φιλιά σου,
αφού σκάρτη είναι η καρδιά σου,
ξέρω φράγκο δεν αξίζεις,
ψεύτικα εσύ δακρύζεις,
αλανιάρα θέλεις να γυρίζεις.

Θέλω καθαρό το μέτωπο μου
και σπαθί γυναίκα στο πλευρό μου,
είμαι άντρας και το ξέρεις
στην αγάπη ντερμπεντέρης,
δεν μπορείς εσύ να μου τη φέρεις.

Σαράντα δυο κομμάτια
έκανες την καρδιά μου,
τσαχπίνα μου γλυκιά,
και μ' έχεις ξετρελάνει,
σκλάβο σου μ' έχεις κάνει
και δεν αντέχω πια.

Αυτή η ομορφιά σου,
η τόση τσαχπινιά σου
μου πήραν το μυαλό,
θύμα σου μ' έχεις κάνει.
Πού βρήκες το βοτάνι
και μου 'όωσες να πιω;

Αν δεν σε δω μια μέρα
ο νους μου κάνει πέρα
από τη λογική,
κοίτα καλά, μικρό μου,
μην χάσω το μυαλό μου
και μπω στη φυλακή.

Άσχημο δρόμο διάλεξες
να κάνεις τη ζωή σου,
στα στέκια τα παράνομα
πουλούσες το κορμί σου.

Το χρήμα το αμαρτωλό
σε γέμισε στολίδια,
μα μη νομίζεις στη ζωή
πως θα 'σαι πάντα ίδια.

Τα χρόνια θα περάσουνε,
θα σβήσει η ομορφιά σου,
τότε θα κλαις, μα θα 'ναι αργά
για το κατάντημα σου.

Της αμαρτίας το στρατί
στο βούρκο σ' έχει ρίξει
και άνθρωπος δεν θα βρεθεί
να σε παρηγορήσει.

Μου είπανε δυο φίλοι μου
πως σ' είδανε στη Βούλα
αγκαλιασμένη μ' ένανε
μέσα σε μια βαρκούλα.

Τον φίλαγες, σε φίλαγε,
στη βάρκα ήσαστε μόνοι,
εσένα είδανε καλά
κρατούσες το τιμόνι.

Η βάρκα πήγαινε ανοιχτά
κατά το Καλαμάκι
και μένα δε σκεπτόσουνα,
μικρό μου κοριτσάκι.

Πήγατε και γλεντήσατε
κάτω στην παραλία
και μένα δεν λογάριαζες
που μ' έτρωγε η αγωνία.

Εισαγγελείς και πρόεδροι
δίκασαν την καρδιά μου,
γιατί επαραστράτησα στον έρωτα
κι έχασα τα μυαλά μου.

Αγάπησα παράνομα
κι αυτό το λένε λάθος,
μα ποιος μπορεί ν' αντισταθεί στον έρωτα
και στης καρδιάς το πάθος.

Βαριά ποινή μου δώσανε
να την απαρατήσω,
αφού το ξέρουν δεν μπορώ χωρίς αυτή
ούτε στιγμή να ζήσω.

Απ' το ξερό κεφάλι μου
χάλασα τη ζωή μου
και μέσα στο τρελάδικο
έκανα το τσαρδί μου.

Σε μια γωνιά μονάχος μου
τώρα παραμιλάω,
εχάθηκε το γέλιο μου
κι ανθρώπου δεν μιλάω.

Ποτέ κανείς να μη βρεθεί
με το δικό μου χάλι.
Ό,τι τραβάει το κορμί
το φταίει το κεφάλι

Μες στον καπηλειού την άκρη
πίνει μόνος του κρασί
κι απ' τα μάτια τρέχει δάκρυ
και η αιτία είσαι εσύ.

Τα πίνει και ο πόνος του
ούτε στιγμή δεν σβήνει,
όσο τα πίνει πιο πολύ
τόσο θυμάται εκείνη.

Το 'να ανάβει, τ' άλλο σβήνει
το τσιγάρο το βαρύ,
να ξεχάσει τη μορφή της
δυστυχώς μα δεν μπορεί.

Τα πίνει και ο πόνος του
ούτε στιγμή δεν σβήνει,
όσο τα πίνει πιο πολύ
τόσο θυμάται εκείνη.

Πίνει, πίνει, ξαναπίνει
και ξανά θέλει να πιει,
για να σβήσει το σαράκι
που του τρώει τη ψυχή.

Τα πίνει και ο πόνος του
ούτε στιγμή δεν σβήνει,
όσο τα πίνει πιο πολύ
τόσο θυμάται εκείνη.

Τον ερωτιάρη άρχισες
να κάνεις, Παμεινώντα,
σ' όλα τα κοριτσόπουλα
την ρίχνεις από σπόντα.

Παμεινώντα ερωτιάρη,
σ' έχουν πάρει πια χαμπάρι.

Απ' το χωριό σου, Νώντα μου,
μας ήρθες κοροϊδάκι
και στον Πέραία ξύπνησες
και κάνεις το μαγκάκι.

Παμεινώντα ερωτιάρη,
σ' έχουν πάρει πια χαμπάρι.

Αυτά δεν τα σηκώνουμε,
ρε Νώντα, στον Περαία,
ας τις παλαβομάρες σου,
για να περνάς ωραία.

Παμεινώντα ερωτιάρη,
σ' έχουν πάρει πια χαμπάρι.

Πάμε, ρε μάγκες, στο βουνό
να πιούμε αργιλεδάκι,
που 'χω καβάντζα ένα λουλά
και το μπαγλαμαδάκι.

Να ακούσουμε καμιά πενιά
απ' το μπαγλαμαδάκι,
που τα γλυκά τα τέλια του
σε βάζουν σε μεράκι.

Κόφτε θυμάρι απ' το βουνό,
νεράκι απ' το ποτάμι,
σκαρώστε και τον άργιλε
με το χρυσό καλάμι.

Να ακούσουμε καμιά πενιά
απ' το μπαγλαμαδάκι,
που τα γλυκά τα τέλια του
σε βάζουν σε μεράκι.

Γέμισε, βλάμη, το λουλά,
να τήν εψιλοβρούμε
τώρα π' άρχισαν τα πουλιά
γλυκά και κελαηδούνε.

Να ακούσουμε καμιά πενιά
απ' το μπαγλαμαδάκι,
που τα γλυκά τα τέλια του
σε βάζουν σε μεράκι.

Το όμορφο μπουζούκι μου
μου 'παν να πουλήσω,
αφού το ξέρουν δεν μπορώ
χωρίς αυτό ούτε στιγμή να ζήσω.

Ρε μάγκες, τι 'ν' αυτά που λέτε;
Το μπουζούκι δεν πουλιέται.

Τ' όμορφο του το σκαρί
έντυσα με φίλντισι,
ρωτήστε το για να σας πει
αν τ' αγαπώ, για αν θέλει να μ' αφήσει.

Ρε μάγκες, τι 'ν' αυτά που λέτε;
Το μπουζούκι δεν πουλιέται.

Με τη γλυκιά του τη φωνή
πάντοτε μου μιλάει,
όταν χτυπώ τα τέλια του
και τραγουδώ, μου λέει πως μ' αγαπάει.

Ρε μάγκες, τι 'ν' αυτά που λέτε;
Το μπουζούκι δεν πουλιέται.

Ένας ντερμπεντέρης μάγκας,
ο Βαγγέλης ο βαρύς,
κάθε βράδυ στα μπουζούκια
μεθυσμένο θα τον βρεις.

Όλο πίνει και μεθάει,
τα λεφτά τον τα χαλάει,
γιατί είναι πικραμένος
και απ' αγάπη προδομένος.

Έχει πόνο στην καρδιά του 
που πολύ τον τυραννά,
η γυναίκα π' αγαπούσε 
του την πονλεψε ξανά.

Όλο πίνει και μεθάει,
τα λεφτά του τα χαλάει,
γιατί είναι πικραμένος
και απ' αγάπη προδομένος.

Ρε Βαγγέλη, ξέχασε τη 
τη γυναίκα π' αγαπάς,
δεν αξίζει αυτή για σένα 
ούτε να τη συζητάς.

Όλο πίνει και μεθάει,
τα λεφτά του τα χαλάει,
γιατί είναι πικραμένος
και απ' αγάπη προδομένος.

Τώρα θα πάψω να γυρνώ
τα βράδια σαν αλάνι,
γιατί η ζωή που έκανα
για μένα πια δεν κάνει.

Τίποτα δεν απόχτησα
μες στην παρανομία,
τα νιάτα μου χαράμισα
σ' αυτήν την ασωτία.

Γι' αυτό και τ' αποφάσισα
να την απαρατήσω
αυτή τη μόρτικη ζωή,
ήσυχος για να ζήσω

Θα πάρω κάμπους και βουνά,
για να σε λησμονήσω,
και σε μια έρημη σπηλιά
θα πάω να κατοικήσω.

Ανθρώπους δεν θα ξαναδώ,
δεν θέλω να τους ξέρω,
αυτοί κι εσύ με κάνατε
σκληρά να υποφέρω.

Θα 'ρθεί καιρός να θυμηθείς,
θα το μετανοήσεις,
μα δεν θα μ' εύρεις πουθενά,
τον κόσμο κι αν γυρίσεις

Δεν είσαι, μάγκα μου, σπαθί,
μη λες πως είσαι μόρτης,
εσύ 'σαι κάλπικος παράς,
άστατος, κλεισοπόρτης.

Ο μόρτης, ό,τι κι αν σου πει,
έχει στο λόγο μπέσα
και μια καρδιά μικρού παιδιού
κρύβει στα στήθια μέσα.

Τον φίλο πάντα εκτιμά,
ξέρει να το προσέχει,
κι ό,τι του τύχει στη ζωή
πάντα κοντά του τρέχει.

Την γκρίνια σου βαρέθηκα
και τα καμώματα σου
και απορώ πώς κάθομαι
τόσο καιρό κοντά σου.

Εγώ σου φέρνομαι καλά
και συ όλο γκρινιάζεις
και στα καλά καθούμενα
βρισιές μου αραδιάζεις.

Κοίτα ν' αλλάξεις τακτική,
γιατί θα με τρελάνεις,
και τη ζωή μου δύσκολη
μην θες να μου την κάνεις.

Σε μπελάδες και σκοτούρες
και κρεββατομουρμούρες
ο δόλιος μπλέχτηκα.
Μου 'παν για στεφάνι ατάκα,
μάνι-μάνι, κι εγώ το δέχτηκα.

Στο σπίτι όταν μπαίνω,
να δείτε τι παθαίνω
σαν πάω πιο αργά,
στημένη μου την έχουν
και πάλι μου τις βρέχουν
γυναίκα-πεθερά.

Εγώ που ξενυχτούσα,
με γκόμενες γυρνούσα
στα ξενυχτάδικα,
τα έχω κάνει ρόιόο,
με πιάσανε κορόιδο
και πάω άδικα.

Ήμουνα άσσος στα χαρτιά
στο πράσινο τραπέζι,
μα δεν κερδίζει πάντοτε
με την καρδιά όποιος παίζει.

Την άφηνα, χαρτόπαιζα,
ενώ την αγαπούσα,
τα κέρδη με μεθούσανε
και την παραμελούσα.

Ξενύχτι, ζάρι και χαρτί
με ρίχανε σε λάθη,
εγώ κερόούσα στα χαρτιά
κι έχανα στην αγάπη.

Την έχασα απ' τα χέρια μου
χωρίς καμιά ελπίδα,
σαν ατζαμής την έπαθα
σ' αυτήνε την παρτίδα.

Το κατσαρό σκυλάκι σου,
μελαχροινή κυρά μου,
όταν το λούσεις και περνάς
από τη γειτονιά μου.

Με γάβγισε, με δάγκασε, μα εγώ το συγχωράω,
έχει κυρία όμορφη, γι' αυτό και τ' αγαπάω.

Περνάς με νάζι απ' το στενό,
κρατάς και το λουράκι,
του 'χεις και φιόγκο στο λαιμό,
του 'χεις και κουδουνάκι.

Με γάβγισε, με δάγκασε, μα εγώ το συγχωράω,
έχει κυρία όμορφη, γι' αυτό και τ' αγαπάω.

Το κατσαρό σκυλάκι σου
μου έχει μπει στη μύτη,
για δεν μ' αφήνει για να μπω
το βράδυ μες στο σπίτι.

Με γάβγισε, με δάγκασε, μα εγώ το συγχωράω,
έχει κυρία όμορφη, γι' αυτό και τ' αγαπάω.

Τα όπλα τα πυρηνικά
τα νιάτα τα τρομάζουν.
Κατάρα και ανάθεμα
σ' εκείνους που τα βγάζουν.

Ναγκασάκι-Χιροσίμα,
ήτανε το πρώτο θύμα.

Όλο τον κόσμο γέμισαν
πυραύλους και ρουκέτες,
το σύμπαν να καταστραφεί
γυρεύουν οι ηγέτες.

Ναγκασάκι-Χιροσίμα,
ήτανε το πρώτο θύμα.

Μόνο για Πέρσινγκ και για Κρουζ
δολάρια σκορπάνε
κι όμως του κόσμου
οι λαοί δεν έχουν να φάνε.

Ναγκασάκι-Χιροσίμα,
ήτανε το πρώτο θύμα.

Μέσα στη Λαχαναγορά
δουλεύω νύχτα-μέρα,
σκληρά παλεύω στη ζωή,
για να τα βγάλω πέρα.

Μέρα-νύχτα τυραννία,
αχ, κακούργα κοινωνία.

Έχω πικρό παράπονο,
το δίκιο μου με πνίγει.
Γιατί το χρήμα στη ζωή
να το 'χουν μόνο λίγοι;

Μέρα-νύχτα τυραννία,
αχ, κακούργα κοινωνία.

Βαρέθηκα, κουράστηκα
απ' τη ζωή ετούτη,
γιατί σ' εκμεταλλεύονται
αυτοί που 'χουν τα πλούτη.

Μέρα-νύχτα τυραννία
αχ κακούργα κοινωνία

Από πολύ μικρό παιδί
είμαι βασανισμένος,
μέρα καλή δεν έχω δει
ποτέ μου ο καημένος.

Αχ, γιατί να υποφέρω τόσο;
Ας πεθάνω να γλιτώσω.

Βασανισμένος και έρημος
τις μέρες μου περνάω
και κάθε τόσο στεναγμούς
καινούργιους αποκτάω.

Αχ, γιατί να υποφέρω τόσο;
Ας πεθάνω, να γλιτώσω.

Της μοίρας μου ήταν γραφτό
χρόνια να υποφέρω
κι αν θα γελάσω κάποτε
ο δόλιος δεν το ξέρω.

Αχ, γιατί να υποφέρω τόσο;
Ας πεθάνω, να γλιτώσω

Δυο καμάκια Πειραιώτες
ξύπνιοι, πονηροί και μόρτες,
δυο ξανθιές βάζουν στο μάτι
που 'ρθαν από ξένα κράτη
και γυρίζουν στο Παγκράτι.

Στο μπλα-μπλα τις αρχινάνε
στον Περαία να τις πάνε.
Δάσκαλοι ήταν στο καμάκι
και τις φέρανε καπάκι,
φιλαράκο μου Γιαννάκη.

Και τις πήγανε σιργιάνι
στης Καστέλλας το λιμάνι,
κέφαλους να φαν, λαυράκια
και μπαρμπούνια με μουστάκια
με παρέα τα καμάκια.

Δυο δρόμοι τη χωρίζουνε
την κοινωνία τούτη
και φέρνουν μαύρη συμφορά
η φτώχεια και τα πλούτη

Της κοινωνίας η διαφορά
φέρνει στον κόσμο μεγάλη συμφορά

Έχει η ζωή γυρίσματα
έχει και μονοπάτια
γκρεμίζουν φτωχοκάλυβα
και χτίζονται παλάτια









Σου το 'πα δεν σε θέλω πια,
γιατι ξηγιέσαι σαν σουπιά!
Κι όλο το ρίχνεις στην τρελή
και με διπλώνεις πονηρή!

Σε μένα τώρα δεν κολλάς,
πάλι τις φάπες σου θα φας!
Στο 'πα να κάτσεις φρόνιμα,
δεν ξαναπιάνω γκόμενα!

Με φοβερίζεις και μου λες,
πως δεν φοβάσαι μαχαιριές.
Το κεφαλάκι σου θα φας,
με τα μυαλά που κυβερνάς!

Σαν χριστιανός κι ορθόδοξος
σ' αυτήν την κοινωνία
εβάλθηκα βρε μάγκες μου
να κάνω λιτανεία,
εβάλθηκα βρε μάγκες μου
να κάνω λιτανεία
σαν χριστιανός κι ορθόδοξος
σ' αυτήν την κοινωνία
 
Ψωνίζω της τζουρίτσες μου
κι ένα κομμάτι μαύρο
και ξεκινώ μια Κυριακή
μέσα στον Άγιο Μάνο,
και ξεκινώ μια Κυριακή
μέσα στον Άγιο Μάνο,
ψωνίζω της τζουρίτσες μου
κι ένα κομμάτι μαύρο

Ανάμεσα στης εκκλησίας
στις στρογγυλές καμάρες
και να πατώ τον αργιλέ
σαν να 'τανε λαμπάδες,
και να πατώ τον αργιλέ
σαν να 'τανε λαμπάδες
ανάμεσα στης εκκλησίας
στις στρογγυλές καμάρες
 
Νάτος κι ο καλόγερος
μου λέει κάνε πίσω
γιατί κι εγώ έχω σειρά
μαυράκι να καπνίσω,
γιατί κι εγώ έχω σειρά
μαυράκι να καπνίσω,
Νάτος κι ο καλόγερος
μου λέει κάνε πίσω

Έλα εδώ βρε χριστιανέ
δεν είναι αμαρτία
που μπήκες μες στην εκκλησιά
να κάνεις λιτανεία,
που μπήκες μες στην εκκλησιά
να κάνεις λιτανεία
έλα εδώ βρε χριστιανέ
δεν είναι αμαρτία
 
Νάτος κι ο αρχάγγελος
με μια μεγάλη φούρια
κι απ' τα ντουμάνια τα πολλά
τον έπιασε μαστούρα,
κι απ' τα ντουμάνια τα πολλά
τον έπιασε μαστούρα,
νάτος κι ο αρχάγγελος
με μια μεγάλη φούρια

Ω, πριγκηπομαστούρηδες
κι αλητοβασιλιάδες
ανάψτε τους λουλάδες
να μαστουριάσουμε μαζί

Κι απάνω στα ντουζένια μου
θα πάω με την έννοια
μέχρι την Γιοκοχάμα
να κάνω χαρακίρι
με μια ασημένια κάμα

Ω, πριγκηπομαστούρηδες
κι αλητοβασιλιάδες
γουστάρω μπαγλαμάδες
και τσιγαράκι γεμιστό

Και μέσα στον τεκέ
της ψεύτρας της ζωής μας
όπου δεν έχει μπέσα
να πιω και να γεννώ
μια αλητοπριγκηπέσσα

Ω, πριγκηπομαστούρηδες

Με καλέσαν ένα βράδυ, 
κάτι φίλοι να ξεχάσω, 
ήταν η καρδιά μου μαύρη, 
άιντε κι ήθελα να μαστουριάσω, 
άιντε κι ήθελα να μαστουριάσω.

Απόψε τα 'πιασε ο τεκές, 
χαρά που έχει ο αργιλές, 
γύρω γύρω, βόλτα φέρνει, 
άιντε και τον λογισμό μου παίρνει, 
άιντε και τον λογισμό μου παίρνει.

- Γεια σου Τσιτσάνη!

Δυο κορίτσια απ' τα καινούρια 
φτάσανε κι αυτά χαρμάνια, 
στο τσαρδί μας κάνουν γιούρια, 
άιντε και μας πνίξαν τα ντουμάνια, 
άιντε και μας πνίξαν τα ντουμάνια.

Απόψε τα 'πιασε ο τεκές, 
χαρά που έχει ο αργιλές, 
γύρω γύρω, βόλτα φέρνει, 
άιντε και τον λογισμό μου παίρνει, 
άιντε και τον λογισμό μου παίρνει.

Ήλθ' η ώρα να σαλτάρω 
και τη γκόμενα να πάρω, 
να προλάβω τα κουτούκια, 
άιντε να τα σπάσω στα μπουζούκια, 
άιντε να τα σπάσω στα μπουζούκια.

Απόψε τα 'πιασε ο τεκές, 
χαρά που έχει ο αργιλές, 
γύρω γύρω, βόλτα φέρνει, 
άιντε και τον λογισμό μου παίρνει, 
άιντε και τον λογισμό μου παίρνει.

Σε λαχτάρησα αργιλέ μου 
να σε πιω μες στο ντεκέ μου 
Μα ντεκές πια δεν υπάρχει 
πω πω πω, τι έχω πάθει 

Τώρα, αργιλέ μου,
έφυγες απ' τον ντεκέ μου 
κι απ' την καταφρόνια,
μπήκες στα σαλόνια 

Σένα είχα αργιλέ μου 
πρώτο μάγκα στον τεκέ μου 
Και σου 'καναν υποκλίσεις 
και ο μάγκας κι ο ντερβίσης 

Μόλις έπεφτε η νύχτα μπλόκα, 
τσίλιες, καρδιοχτύπια 
Ταχτικά σ' απολογία 
μας καλούσ' η αστυνομία 

Οι ντεκέδες ήταν όλοι πέντε 
κι έξω απ' την πόλη 
Πέντε τάλιρα η τσίκα 
στη σειρά κι η πιτσιρίκα 

Τώρα γράμματα κορώνα 
η ζωή με τη βελόνα 
Τα σκληρά στη γκαρσονιέρα 
με το θάνατο παρέα

Αμάν αμάν γιαλέ λέλι
χόρεψέ μου τσιφτετέλι
αμάν αμάν γιαλέ λέλι
η καρδιά μου εσένα θέλει.

Γύρνα πια μην αργείς
κούκλα μου να με χαρείς, 
κούκλα μου να με χαρείς
έλα πια και μην αργείς.

Χόρεψέ μου, χόρεψέ μου
κι ότι θέλεις γύρεψέ μου
τσιφτετέλι θα χορεύεις
με τρελαίνεις, με μαγεύεις.

Των ονείρων μου ήρθανε τα τρένα
φορτωμένα αγάπη δυνατή
κι η καρδιά μου γέμισ' από σένα
ακριβέ μου φίλε κι εραστή

Στο τραπέζι όλα πια για δυο
κι η ζωή δεν πάει χαμένη
κάποιον έχω τώρα κι αγαπώ
κάποιον και με περιμένει

Των ονείρων μου ήρθανε τα τρένα
φορτωμένα αγάπη δυνατή
κι η καρδιά μου γέμισ' από σένα
ακριβέ μου φίλε κι εραστή

Των ονείρων μου ήρθανε τα τρένα
κι ήρθαν όπως τα 'χα φανταστεί
με τον κόσμο ολόκληρο εσένα
ακριβέ μου φίλε κι εραστή

Στο τραπέζι όλα πια για δυο
κι η ζωή δεν πάει χαμένη
κάποιον έχω τώρα κι αγαπώ
κάποιον και με περιμένει

Των ονείρων μου ήρθανε τα τρένα
κι ήρθαν όπως τα 'χα φανταστεί
με τον κόσμο ολόκληρο εσένα
ακριβέ μου φίλε κι εραστή



Απόψε όσοι δεν πονούν
να παν να κοιμηθούνε
να μείνουν όσοι πίνουνε
και όσοι αγαπούνε

Ν' ακούσουμε ζημιάρικα
πικρά παραπονιάρικα
να ταιριάζουνε στην ώρα
και στης καρδιάς τη μπόρα
Να πούμε και παθιάρικα
πικρά παραπονιάρικα
απ' αυτά που λεν πιωμένοι
όλοι οι ερωτευμένοι

Απόψε δύσκολη βραδιά
στον έρωτα θα πιούμε
όχι να τις ξεχάσουμε
μα να τις θυμηθούμε

Αν μ' αγαπάς, μπες κι εσύ μες στ' όνειρό μου, 
έχει πολλά να μας πει τούτη η βραδιά, 
μη μου μιλάς γι' άλλα θέματα, μωρό μου, 
είν' οι στιγμές σα στιγμές σε λειτουργιά.

Στο άγιο σου, απάνω, το στέρνο
τα μάτια μου κλείνω και γέρνω.

Αν μ' αγαπάς μπες κι εσύ μες στ' όνειρό μου, 
έχει πολλά να μας πει τούτη η βραδιά.

Αν μ' αγαπάς, άσ' τα χείλη να το δείξουν, 
ώρες γλυκιές να γεμίσει η βραδιά, 
γείρε κοντά, τα ουράνια για ν' ανοίξουν, 
κλείσε το φως να μιλήσουν τα κορμιά.

Στα άγια τα χείλη σου απάνω
σταυρό και προσκύνημα κάνω.

Αν μ' αγαπάς μπες κι εσύ μες στ' όνειρό μου, 
έχει πολλά να μας πει τούτη η βραδιά.

Βάρα, Απόστολε, τα τέλια
να χορέψει ο πόνος μου, 
της καρδιάς μου τα κουρέλια
θα τα ράψω μόνος μου, 
της καρδιάς μου τα κουρέλια
θα τα ράψω μόνος μου.

Καρβουνάκια εγώ δεν καίω
να γυρίσει η χάρη της, 
άλλη θα βρω που να θέλει
μερακλή στο πλάι της.

Βάρα, Απόστολε, τα τέλια
αλφαδιά στην πόρτα μου
κι όποια ξέρει από αγάπη
θα τη βρει την πόρτα μου, 
κι όποια ξέρει από αγάπη
θα τη βρει την πόρτα μου.

Καρβουνάκια εγώ δεν καίω
να γυρίσει η χάρη της, 
άλλη θα βρω που να θέλει
μερακλή στο πλάι της.



Βραδινές οι ώρες, βραδινός κι ο πόνος,
ο οντάς μυρίζει κάπνα και πιοτό.
Είπα με τον ύπνο θα τα καταφέρω,
από τον καημό σου για ν' απαλλαγώ.

Κάπνιζα τσιγάρα, σκέτα δηλητήρια,
άδειαζα ποτήρια για να ζαλιστώ.
Μα η κακή μου μοίρα μπήκε μεσ' στη μέση,
σ' έφερε στη σκέψη, και πώς να κοιμηθώ;

Στο νεκρού μου γέρου τη φωτογραφία
έπεσ' η ματιά μου, τον παρακαλώ,
νά 'ρθει στ' όνειρό μου, να μου πει δυο λόγια.
Από το βραχνά σου πώς να λυτρωθώ;

Κάπνιζα τσιγάρα, σκέτα δηλητήρια,
άδειαζα ποτήρια για να ζαλιστώ.
Μα η κακή μου μοίρα μπήκε μεσ' στη μέση,
σ' έφερε στη σκέψη, και πώς να κοιμηθώ;





Το ξεκρέμασα απόψε
το παλιό μου μπουζουκάκι
για να σπάσουμε μεράκι
με μια αγάπη μου παλιά

Το ξεκρέμασα απόψε
στο δικό της το χατίρι
κι όπως πλάι μου θα γείρει
τραγουδάκι θα της πω

Θα της πω για την αγάπη
που 'ναι τώρα πια χαμένη
μα θα είναι ριζωμένη
όσα χρόνια κι αν θα ζω

Καρδιά μου πάψε να πονάς και να παραπονιέσαι,
ρίχτον καημό σου στο κρασί και μην τη συλλογιέσαι,
καρδιά μου πάψε να πονάς και να παραπονιέσαι.

Καρδιά στην άστατη καρδιά, ποτέ μη δίνεις βάση,
γιατί θε να 'ρθει μια βραδιά που θα σε ξεγελάσει,
καρδιά στην άπιστη καρδιά, ποτέ μη δίνεις βάση.

Καρδιά μου πάψε να πονάς για μια γυναίκα σκάρτη,
ρίχτον καημό σου στο κρασί και σβήστην απ' το χάρτη,
καρδιά μου πάψε να πονάς για μια γυναίκα σκάρτη.

Εγώ το πλουσιόπαιδο,  
που ζούσα σε σαλόνια,
για δέστε πως κατάντησα,
με άπλυτα πουκάμισα,
και τρύπια παντελόνια
                  
ω, ω, ω, ω κι ας ζούσα σε σαλόνια

ό,τι κι αν είχα, σ' αυτή τη πλάση
για μια γυναίκα, γυναίκα το 'χω χάσει.

Εγώ που ζούσα μέχρι χτες,
στην αριστοκρατία,
απ' της γυναίκας την οργή,
ξημέρωσε μια χαραυγή,
να ζω στην αλητεία,
ω, ω, ω, ω και μες τη δυστυχία

ό,τι κι αν είχα, σ' αυτή τη πλάση
για μια γυναίκα, γυναίκα το 'χω χάσει.

Για δες ο άσωτος υιός,
ο κόσμος με φωνάζει,
κι εγώ το δρόμο μου τραβώ,
μ' εν χαμόγελο πικρό
και λέω δεν πειράζει,
ω, ω, ω, ω κι ο κόσμος ας φωνάζει

ό,τι κι αν είχα, σ' αυτή την πλάση
για μια γυναίκα, γυναίκα τα 'χω χάσει.





